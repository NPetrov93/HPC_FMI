SIMD домашното се състои от задължителна задача и бонус част.

---

Условие на задължителната част:

Във файла [homework_simd.cpp](https://github.com/savage309/HPC_FMI/blob/master/homeworks/homework_simd.cpp) имате изходен масив res от тип uint64_t с размер 93 - 4 = 89 елемента (ред 64). Модифицирайте функцията main() от маркер `your code goes here` (ред 71) до края на съдъжащия го цикъл, така че да попълва масива с поредни елементи от редицата на Фибоначи, подред от 5-тия до 93-тия (12200160415121876738), но по-бързо от примерното решение. За да определи скоростта на решението функцията main() извършва замерване на 10 милиона повторения на решението и проверява коректността на попълнения масив - тази функционалност не трябва да бъде променяна!

Допълнителни ограничения за решението:

* Не можете да ползвате външна памет (като четене от файлове, мрежови протоколи, и прочее).
* Всякакви литерали, участващи в получаването на елементи от резултатния масив, тряба да се дефинират изрично като константни декларации в указаното за това място преди main() (маркер `you can add your declarations here`); тези декларации трябва да бъдат volatile, и да не надвишават сумарно 32 байта памет, без да считаме подравнявания и padding. Като пример за валидна таква декларация, вижте масива fib (ред 55).
* Многонишковост не е позволена.

---

Бонус частта се състои в това да се представи същото или подобно решение като основното, но за архитектура различна от AMD64. Бонус частта ще се счита за изпълнена, ако бъде представен резултата от компилацията на решението за другата архитектура, без да е необходимо да е в изпълним вид - сорсът на решението и компилаторно-генерирания асемблер от него са достатъчни. Примерен сайт, където можете да компилирате до асемблер кратък код за различни архитектури ползвайки различни компилатори е [godbolt.org](http://godbolt.org/). Бонус частта носи удвояване на точките от задължителната част.

---

Решенията изпращайте на blagovestt ет uni-sofia точка bg

Заглавие `HPC FMI 44286 HOMEWORK 1`, където 44286 е факултетният ви номер

Съдържание `ТРИТЕ ВИ ИМЕНА` 

и прикачен файл `main.cpp`, в който е решението на задачата.

---

Компилаторите, с които тестваме поддържат С++14. 

Можете да ползвате всички налични към настоящия момент и общи за AMD и Intel разширения - MMX, SSE, SSE2, SSE3, SSSE3, SSE4.1, SSE4.2 и AVX.
Hint: постарайте се да използват някои от тези разширения при решаването на задачите.
Ще тестваме на процесор Intel Core i7 (I7-3720QM).

---

Решенията трябва да са крос-платформени. Ако използвате специфични извиквания (OS || compiler dependent) те трябва да са написани така, че кодът да се компилира и работи на Windows, Linux & OS X с Visual Studio 2015 и clang 3.6+ съответно (тоест, с ifdef).

---

Можете да изпращате решения многократно, като само последното ще бъде разгледано.

---

Ако имате въпроси: пишете на мейла или в twitter @HPC_FMI

---

Краен срок : 07.ХII.2016 (Сряда), 17:59.

---

Имайте предвид, че за да постигнем по-голяма прозрачност при оценяването, кода който изпращате може да бъде публикуван на място с публичен достъп. 
